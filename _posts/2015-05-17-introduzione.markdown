# |Introduzione|

Sono **Giorgio Nuzzo**, studente di Design&Engineering al Politecnico di Milano. 

![Me_portrait](../img/2015-05-17-introduzione.png)) (http://issuu.com/giorgionuzzo/docs/giorgio_nuzzo__portfolio2015low)

Nell'ambito di un tirocinio formativo curriculare sto avendo l'opportunità di lavorare e formarmi all'interno del fablab milanese **WeMake**, dove mi è stato proposto di proseguire ed implementare un progetto già intrapreso da qualche tempo all'interno del makerspace.

![wemake_logo](../img/2015-05-17-presentazione4.png)[wemake.cc](http://wemake.cc)

**MyChok**, nasce nello spazio di coworking Login e coinvolge diversi attori oltre al già citato WeMake.
Scopo ultimo del progetto è la realizzazione di un servizio-prodotto che permetta la personalizzazione on-line di tavolette di cioccolato (realizzate da "Dolci Libertà", cioccolateria artigianale operante nel carcere di Busto Arsizio), tramite l'ausilio della stampa FDM del cioccolato stesso, e la consegna dell'ordine in brevi tempi.

![logo mychok](../img/2015-05-17-presentazione12.png)[mychok.com](http://www.mychok.com/)

All'interno di tale sistema mi sto occupando in  primo luogo di riprendere il lavoro precedentemente svolto riguardante la stampa 3d del cioccolato e di proseguire i test di stampa, e parallelamente della progettazione e realzizzazione di un case protettivo per la stampante.

Questo blog d'oggi in avanti raccoglierà il lavoro svolto in quest'ambito.

