---
published: true
title: Test di stampa preliminari
layout: post
---
Per verificare il corretto assemblaggio, e l'effettiva funzionalità del nuovo gruppo estrusore sono stati fatti dei primi test utilizzando la **maionese** anzichè la cioccolata.

L'utilizzo della maionese ha evitato di dover lavorare con del cioccolato fuso, con le relative perdite di tempo legate al necessario riscaldamento e successivo raffreddamento per la tempra.

Inoltre lavorando con un materiale la cui consistenta risulta simile a quella del cioccolato fuso già a temperatura ambiente ha premesso di rimandare a test successivi la verifica della corretta temperatura di stampa, permettendo di esaminare esclusivamente la meccanica della stampante.

Per generare il g-code di stampa è stato utilizzato il software di slicing [Cura](https://software.ultimaker.com/), sul quale è stato creato un primo profilo di stampa approssimativo

In queste prime fasi si è preferito controllare la macchina dal PC, per tale ragione è stato utilizzato il software [Repetier.](http://www.repetier.com/)

![loghi](https://raw.githubusercontent.com/Giuzzo/Giuzzo.github.io/master/link_img/9.jpg)

![stampa repetier](https://raw.githubusercontent.com/Giuzzo/Giuzzo.github.io/master/link_img/11.jpg)

![stampa mayo](https://raw.githubusercontent.com/Giuzzo/Giuzzo.github.io/master/link_img/10.jpg)

L'utilizzo della **cartaforno** evita di dover ripulire ad ogni stampa il piano in vetro e permette di conservare i test effettuati per vedere come si comportano nel tempo.

La fase di **riempimento della siringa** è di fondamentale importanza in quanto bisogna avere l'accortezza di lasciare quanta meno aria possibile al suo interno. L'aria all'interno della siringa può impedire l'uscita del fluido e/o provocarne una fuoriuscita incontrollata compromettendo la stampa.
Una volta riempita la siringa è necessario tenerla con la testa rivolta verso l'alto ribattendo leggermente sul pistone, e portandolo in sù fino a quando la massa fluida apparirà uniforme.
Rimuovere l'ago in una prima fase può facilitare tale operazione. 

In questa prima fase di test, in cui non c'erano particolari esigenze igieniche le siringhe sono state riutilizzate più volte. 
Tuttavia il loro utilizzo rimane comunque limitato al rapido logorio della parte anteriore del pistone in gomma.
In caso di un riutilizzo intensivo della stessa siringa, o nel caso al suo interno rimangano grosse bolle d'aria il pistone tende a grippare.
