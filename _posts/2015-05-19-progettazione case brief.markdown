---
published: true
title: Progettazione Case - Brief
layout: post
---
Come anticipato nell'introduzione parte del mio lavoro è stato quello di progettare un case protettivo per la stampante che fosse realizzabile all'interno di WeMake, con le [tecnologie disponibili](http://wemake.cc/machines/).

Il primo passo è stato quindi quello di analizzare i requisiti richiesti a tale case in modo da poter stilare un **brief di progetto**:

- lavabilità e compatibilità con prodotti alimentari

- protezione visiva della meccanica

	*E' richiesto che la maggior parte possibile della macchina venga nascosta dall'esterno. In particolar modo si vuole nascondere il gruppo estrusore. Di conseguenza però è necessario pensare ad una "copertura" che sia abbastanza flessibile da poter permettere agevolmente e rapidamente l'inserimento ed il cambio della siringa con il cioccolato.*

- protezione dell'elettronica

	*Altro prerequisito è che l'elettronica della macchina venga protetta e nascosta. Nella fattispecie si tratta della scheda elettronica di controllo, l'alimentatore, ed i collegamenti all'LCD (che deve per ovvie ragioni rimanere visibile).
	Si deve però permettere l'accesso dall'esterno per la presa di alimentazione, per il cavo USB, per i controlli dell'LCD e per lo slot SD.*
	
- refrigerazione interna

	*Essendo possibile un utilizzo della macchina in ambienti con differenti condizioni di temperatura è richiesta una refrigerazione interna che permetta di lavorare ad una temperatura controllata.*
	
- visibilità della stampante al lavoro

	*E' richiesto sia per ragioni tecniche che per ragioni legate alla partecipazione ad eventi, quali demo, che l'operatività della stampante sia visibile anche a case chiuso.*
	
- maggiore compattezza possibile

	*Nei limiti del possibile sarebbe indicato mantenere un volume contenuto della macchina e, in ogni caso, renderne agevole il trasporto.*
	
- eventuale spazio di deposito

	*Dovendo comunque esserci dei vani chiusi per il contenimento dell'elettronica si potrebbe pensare di avere anche uno spazio di stipaggio (ad esempio per avere più siringhe cariche a portata di mano)*


- piano di stampa su cui sia possibile centrare le barrette di cioccolato 
